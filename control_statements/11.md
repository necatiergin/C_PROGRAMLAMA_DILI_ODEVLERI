Tüm zamanların en ilginç matematikçilerinden biri olan *Ramanujan* hastanedeyken ünlü matematikçi *Hardy* onu hastanede ziyarete gider. Hardy gelirken bindiği taksinin plaka numarasının ilginç olmayan bir sayı olan *1729* olduğunu söyler. *Ramanujan* buna itiraz eder ve *1729* sayısının iki pozitif kübün toplamı olarak, iki değişik şekilde yazılabilecek en küçük sayı olduğunu açıklar:

```
1729 = 9^3 + 10^3 = 1^3 + 12^3
```

N bir pozitif tamsayı ve a, b, c, d birbirinden farklı tamsayılar olmak üzere eğer

```
N = a^3 + b^3 = c^3 + d^3
```

eşitliğini sağlayacak a, b, c ve d tamsayıları var ise N bir *Hardy-Ramanujan* sayısıdır. Örneğin *1729* bir *Hardy-Ramanujan* sayısıdır.

Bir C kodu yazarak *100000*'den küçük olan tüm *Hardy-Ramanujan* sayılarını bulunuz.
